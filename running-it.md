---
title: "Posso andare a correre con il coronavirus?"
layout: page
---

[In English](running)

Durante il periodo di diffusione del coronavirus (COVID-19) molti Paesi hanno annullato le corse podistiche, che risulta perfettamente logico considerando che mettere una massa di persone a stretto contatto sembra proprio una pessima idea (almeno dal punto di vista della specie umana, mentre se ci mettiamo nei panni del virus allora questa diventa una eccellente idea).

In ogni caso, c'e' un'altra questione di cui si discute molto in questioni giorni (Marzo 2020) in Italia, e immagino anche in altri Paesi: **posso andare a correre (da solo) senza contribuire significativamente a allargare il contagio?** [a quanto pare, la risposta unanime da parte dei social network e' **NO**, almeno a giudicare dagli inviti fermi ma cortesi (no, fermi e basta) di annullare le sessioni di allenamento anche individuali]

Il buon senso suggerisce che una risposta assoluta a questa domanda non puo' esserci, ma piuttosto si tratta di una questione di rischio calcolato, e allora facciamo due calcoli!

Il CDC [qui](https://www.cdc.gov/coronavirus/2019-ncov/php/risk-assessment.html) ha definito **contatto stretto** essere a meno di 2 metri da una persona infetta _per un periodo prolungato di tempo_, che comporta un **rischio medio** di contrarre l'infezione (stranamente in Italia ho sempre sentito parlare di _1 metro_ invece che 2, non mi e' chiaro se gli americani adottino un approccio piu' conservativo oppure misurino in maniera differente le distanze, ma in ogni caso teniamoci i 2 metri, che sono il caso peggiore, nel seguito).

Chiaramente, se uno e' infetto da coronavirus non dovrebbe andare a correre fuori, ma c'e' sempre il rischio che una persona sia infetta (e contagiosa) ma non lo sappia ancora (oppure che sia semplicemente un imbecille irresponsabile). Nel caso peggiore, tutte le altre persone che incontri saranno contagiose per il coronavirus, non c'e' modo di fare una stima migliore senza dati piu' precisi relativi alla zona e alle abitudini etc. Concentriamoci invece sulla parte _per un periodio prolungato di tempo_ delle linee guida CDC.

Possiamo assumere che due podisti che proseguono nella stessa direzione siano sempre in condizione di tenere una distanza di sicurezza sufficiente, anzi questa e' una pratica comunque diffusa tra podisti in quanto a chi fa piacere stare vicino a uno sconosciuto puzzolente che magari bofonchia imprecazioni su chi glielo ha fatto fare? Al contrario, non sempre c'e' modo di evitare che ci sia un contatto piu' stretto con un podista che viaggia nella direzione opposta alla tua. La durata del contatto, in questo caso, dipende dalla velocita' relativa dei due podisti, come si puo' vedere dal semplice diagramma seguente:

![](pictures/running-comp.png)

Nel diagramma di sopra i podisti sono modellati come punti, ma in realta' occupano uno spazio; la distanza media tra le spalle e' di circa 40 cm, per cui possiamo assumere nel seguito che _almeno_ quella distanza sia sempre rispettata (i podisti si abbracciano di rado durante la pratica dell'attivita' sportiva, a differenza di quanto l'opinione pubblica sembra suggerire).

Nel grafico seguente troviamo il tempo di contatto (in secondi) per ogni possibile distanza relativa tra due podisti (fino a 2 metri, da quella distanza in poi si e' sempre in sicurezza secondo il CDC), in quattro casi di esempio nei quali si assume che:

- la velocita' di camminata sia 5 km/h (12 minuti/km);
- la velocita' di corsa sia 12 km/h (5 minute/km).

![](pictures/running.png)

Come si puo' vedere, **il tempo di contatto per ogni incontro e' piu' breve di un secondo se almeno uno dei due podisti prosegue a passo di corsa, ed e' sempre piu' breve di 3 secondi anche se un podista cammina e l'altro e' fermo**.

Chiaramente, per una sessione di corsa devi moltiplicare per il numero di incontri, ad es., se procedi a passo di corsa e incontri altri 20 podisti nella direzione opposta e riesci a tenere almeno 1 metro di distanza da ciascuno, allora il tempo complessivo di contatto e' 20 x 0.75 = 15 secondi. Ricorda che stiamo ragionendo nella (discutibile) ipotesi che tutti i podisti che si incontrano siano infetti da coronavirus.

In sintesi, questo tempo di contatto si puo' considerare un _periodo prolungato di tempo_ tale da condurre a un livello di _rischio medio_ secondo linee guida CDC? Boh, chi lo sa!

Tuttavia, ora hai dei numeri da utilizzare per prendere delle decisioni informate.

